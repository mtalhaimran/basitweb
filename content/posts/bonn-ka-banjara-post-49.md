---
title: "نشست 49: گھڑیال"
date: 2023-04-01
categories: 
  - "all"
  - "bonn-ka-banjara"
tags: 
  - "abdul-basit-zafar"
  - "bonn-ka-banjara"
  - "urdu-adab"
  - "urdu-blog"
  - "urdu-books"
  - "urdu-literature"
  - "urdu-post"
coverImage: "BKB-circle-e1686422560955.png"
---

شباب کے گھڑیال بج رہے ہیں !  
زندگی کے شباب پر موت کے گھڑیال! جی ، بج رہے ہیں ! بجائے جا رہے ہیں ! آپ سمجھ گئے کہ گھڑیال بھی لام سے ہی ہوں گے! جی صاحب! لام نے ہی کام تمام کیا ہوا ہے ! ابھی دیکھ لیجیے کہ لام میں تو میم ہے ، اور لطف دیکھیے کہ میم میں بھی میم ہی ہے! آپ نے غور سے دیکھا تو فرمائے کہ میم میں تو میمیں ہیں ! میمیں ہی میمیں ، میمز ہی میمز! آپ جان گئے کہ دائروں پر مبنی کوئی میم ہے ! مغرب میں بھی میم ہے اور مشرق میں بھی، شمال میں بھی ہے !! آواز آئی۔ تو جنوب میں کیوں نہیں ہے؟ ہم سوچنے لگے ! جی چاہا کہ جنوب بھی میم سے ہی لکھ دیں ! مگر کیا ہے کہ تینوں سمتیں ، میم کی سمتیں ہیں ۔ تو جنوب کی جانب ہو لیجیے ! ایسے میں نفسِ عتیق کیا ہے کہ آسن جمائے ہے اور نظریں ٹکائیے ہے !  
جی ٹیک لگائے ہے ! اور سُن رہا ہے ! لام کے گھڑیال ! ہر بال کی حرکت ایک تال سُنائی دیتی ہے ! تال ہی تال! تال تالیاں بج رہی تھیں ! کیا سماں تھا! آسماں کہاں تھا؟ کہ سُن سکتا تال تالیوں کو .. بال ، بالیوں کو! واہ صاحب آپ سمجھ گئے کہ بال بالیاں اور تال تالیاں ہیں ! کیسی خوبصورت ہیں ! صورت ہی صورت، مورت ہی مورت! آپ سُورت کہے ! ہم صورت سمجھ بیٹھے ! چہرے ہی چہرے ! آیتیں ہی آیتیں !  
اب بحث چھڑی ہے کہ آیتیں ہیں تو روایتیں بھی ہیں، لے لیجیے ! روایت بھی ٹھیک ہے! لیکن آیت پر مقدم نہیں ، صورت پر کچھ بھی مقدم نہیں ! ہائے صاحب ! دم ہے ہی نہیں ! “دوم” ہوتے رہے صاحب! ابا میاں کی طبعِ شازلی کا اندازہ یوں لگائیے ، کہ کبھی “ڈاکٹر” کو طبیب نہ سمجھا کیے ! انگریزی ادویات سے بلا کی گرمی سردی فرماتے تھے ! ہمیں دم کروانے لے جاتے تھے ! وہ دم ، وہ حروفِ تجلیٰ آپ ہی کے تھے صاحب! آپ کی آیتیں ہم پر پڑھ پڑھ کر پھونکی جاتیں ! موثر ہو گئیں تھیں صاحب ! کہ دم ، ہمادم، دمادم ہے، بگڑتا نہیں ہے ! آپ کہنے لگے کہ بننے والا بنا تو ب سے ہی بنا اور بگڑا بھی تو ب سے ہی بگڑے گا ! تو ب کا بھروسہ کیا ہے ؟ تھا ہی نہیں ! ہے ہی نہیں !  
ہ کی ہڈی اور لام کے گھڑیالوں میں ..  
کوئی دور کھڑا ہے اُجالوں میں !  
اُجالا آپ ہی کا نام تھا!  
اُجالا آپ ہی کا کام تھا!  
پہلے دن کے وہ اُجلے کپڑے  
اب میلے ہو چکے ہیں ..  
ہم ڈھونڈ رہے ہیں !  
کوئی ملتا ہی نہیں

کوئی یہاں رہتا ہی نہیں !  
نہیں ں ں ں ں  
“ں” ، غنہ کی خاموشی!  
لام اور میم کے مابین افلاک سے لولاک تک  
جو ہے اور جو نہیں ہے  
وہ لام کے گھڑیالوں سے  
غنہ کی خاموشی میں موجود ہے !  
اور موجود ، دال سے ہے !  
(دال میں بھی لام ہے!!!)  
لام، دال، دال، لام  
لام  
غنہ  
ں  
ں  
لل ل ل ل

ں  
!  
(بَون کا بنجارہ)
