---
title: "143. آہٹ ، کروٹ، سِلوٹ"
date: 2025-07-21
categories: 
  - "bonn-ka-banjara"
coverImage: "IMG_3357.jpeg"
---

آج پوچھے ، شباب کی ہر ہر کروٹ پر ، جو آہٹ تھی، وہ کس کی تھی؟  
آہٹ!  
اب کہ فارمین کرسچن کالج میں قیام پذیر ہیں اورنثار اؔختر سنتے ہیں ؛  
؎ آہٹ سی کوئی آئے تو لگتا ہے کہ تم ہو  
اور صرف اتنا ہی نہیں پھر دیکھا تو لیپ ٹاپ پر جگجیت سِنگ کی آواز میں فراؔق کہتے ہیں؛

؎ بہت پہلے سے ان قدموں کی آہٹ جان لیتے ہیں  
تجھے اے زندگی ہم دور سے پہچان لیتے ہیں

آہٹ کو پہچاننے والا چاپ نہ سُنتا ہوگا؟  
آپ نے درست فرمایا!چاپ او جاپ سننے والا جاب اور خواب بھی رکھتا ہے،  
آہٹ کو آہٹ سے، اور چاہت کو چاہت سے جدا سننے والا، کروٹیں بھی گنتا ہے!

دیکھ لیجیے!

فرمائے کروٹ کروٹ میں سِلوٹ سِلوٹ سا اعتبار ہے!

جی صاحب! فراؔق جن آہٹوں کو سُنتے تھے، ہم اُن کروٹوں کو لکھتے ہیں،  
اتنے میں ظفرؔ گورکھپوری بھی سُن لیے اور پنکھج اُداس کی آواز میں گنگنانے لگے ؛  
؎ اور آہستہ کیجیے باتیں  
دھڑکنیں کوئی سُن رہا ہوگا

وہ سُننے والا، وہ دیکھنے والا!  
آہ کی آہٹ!  
کاف کی رَٹ!  
۔۔۔

کروٹ ثروت  
کروٹ برکت

۔۔۔۔۔۔
